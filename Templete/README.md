আপনাকে অনেক অনেক অভিনন্দন, আপনি মাত্র কয়েকদিনেই দুইটি এসাইনমেন্ট কমপ্লিট করে চলে এসেছেন আপনার তৃতীয় এসাইনমেন্টে । এই মডিউলে যা যা দেখানো হয়েছে, তার উপর ভিত্তি করে আপনাদের জন্যে এই এসাইনমেন্ট তৈরি করা হয়েছে। এই এসাইনমেন্ট এর জন্য আমরা পূর্বের মত HTML/ Tailwind CSS ব্যবহার করে একটি template তৈরি করে দিয়েছি। আপনাদেরকে এই template ব্যবহার করেই এসাইনমেন্টটি করতে হবে ।

## এসাইনমেন্টে আপনাকে যা যা করতে হবেঃ

✓ এই এসাইনমেন্ট এ আপনাকে একটা Task Manager বানাতে হবে । Index.html পেজের মধ্যে আমরা সেই Task গুলো দেখতে পারবো । সেই সাথে 'add-task.html' ফাইলে দেয়া ফর্ম এর মাধ্যমে আমরা নতুন Task তৈরি করতে পারবো ।

✓ হোম পেজে আমরা To-do, In Progress এবং Done নামে তিনটি কলাম দেখতে পারছি । এগুলো হচ্ছে এক একটি Status । নতুন Task তৈরির সময় সেট করে দেয়া Status অনুযায়ী Task এখানে রেন্ডার করতে হবে । উদাহরণস্বরূপ, আপনি যদি কোনো Task তৈরির সময় Status হিসেবে "In Progress" সেট করে দেন, তাহলে সেই Task টি In Progress কলামে দেখাবে ।

✓ প্রতিটি কলামের সাথে Filter বাটন রয়েছে। ফিল্টার বার্টনে ক্লিক করে ইউজার Tag এর উপর ভিত্তি করে শুধু মাত্র সেই কলামের Card গুলো ফিল্টার করতে পারবে । উদাহরণস্বরূপ - Filter এ যদি To-do কলামে Design সেট করে দেয়া হয়, তাহলে To-do কলামে শুধু এই কার্ড গুলো দেখাবে যেগুলোর Tag Design রয়েছে । যদি কোনো Match না পাওয়া যায়, তবে Not Found দেখাবে । Filter লিস্টে শুধু ৩ টা আইটেম দেখাচ্ছে, 'add-task.html' এর ফর্মে যত গুলো আইটেম আছে সব গুলো নিয়ে এসে Filter লিস্টে দেখাতে হবে ।

✓ প্রতিটি কলামের সাথে Sort বাটন ও রয়েছে । Sort এর ক্ষেত্রে ইউজার Date এর উপর ভিত্তি করে Sort করতে পারবে ।

✓ প্রতি কার্ডের মধ্যে Tag গুলো বিভিন্ন রং দিয়ে দেখাচ্ছে, আপনাকেও সেভাবেই দেখাতে হবে । ইউজার ফর্মে কোনো Color Selection থাকবে না । আপনি আপনার কোডে প্রতিটি ট্যাগের জন্যে কালার সেট করে রাখেবন ।

✓ প্রতি কার্ডের মধ্যে 3 Dot বাটন রয়েছে । সেই বাটনে ক্লিক করলে মেনু দেখাতে হবে । মেনুর মধ্যে Edit, Delete Menu Item সেই সাথে Move To মেনু থাকবে । ইউজার যদি Todo Column এর কোনো কার্ড এর 3 Dot বাটন এ ক্লিক করে, তবে তাকে Move To এর নিচে বাকি দুটি কলামের নাম দেখাবে অর্থাৎ In Progress & Done ।

✓ 3 Dot বাটন এ ক্লিক করে যে কোনো কার্ড কে অন্য যেকোনো Column এ মুভ করা যাবে । যদি In Progress কলামের Presentation কার্ডে ক্লিক করা হয়, তাহলে সেখানে Move To এর নিচে To-Do & Done দুইতই অপশন দেখাবে । ইউজার যদি Done এ ক্লিক করে, তাহলে সেই কার্ড এর Status পরিবর্তন হয় Done হয়ে যাবে । এবং সেই কার্ডটি Immediately Done Column এ দেখাবে । এভাবে যেকোনো কার্ড কে যে কোনো কলামে নিয়ে যাওয়া যাবে ।

✓ 3 Dot বাটন এর অপশন থেকে যেকোনো কার্ড বা Task কে Delete & Edit করা যাবে । Delete এর ক্ষেত্রে ইউজার এর Confirmation নিয়ে সেই কার্ড ডিলেট করে দিতে হবে । আর Edit এর ক্ষেত্রে "Add Task" এর ফর্ম কে Edit এ কনভার্ট করে Present করতে হবে । যেন ইউজার যেকোনো তথ্য পুনারায় পরিবর্তন করতে পারে । এবং তার করা পরিবর্তন অনুযায়ী State Update হবে ।

✓ Navigation Bar এ "Add Task" বাটন রয়েছে। সেখানে ক্লিক করলে কোনো পেজ লোডিং বা রাউটিং ব্যাতিত, ইউজার কে Modal/Popup/Dialog এর মধ্যে আমাদের দেয়া 'add-task.html' ফর্ম দেখাতে হবে ।অর্থাৎ 'add-task.html' আলাদা কোনো পেজ হবে না, সেটি আপনাদের Modal/Popup/Dialog আকারে দেখাতে হবে । এবং ইউজার এর ইনফর্মেশন গুলো নিয়ে সাবমিট করার পর Modal/Popup/Dialog বন্ধ হয়ে যাবে এবং Column এর মধ্যে ইউজার এর ডেটা অর্থাৎ Task Card দেখা যাবে ।

✓ Navigation Bar এ সার্চ ফিল্ড রয়েছে। ইউজারের Keyword দিয়ে আপনাকে Card Title এর মধ্যে সার্চ করতে হবে । সার্চ রেজাল্ট হিসেবে শুধু Matched কার্ড গুলোই দেখাবে । যদি সার্চ Keyword এর সাথে Card Title এর কোনো মিল না পাওয়া যায় তবে Not Found দেখাতে হবে । আর সার্চ ফিল্ড থেকে Keyword মুছে দিলে আবার Default ভাবে সব গুলো কার্ড দেখাতে হবে ।

✓ সব শেষে এটি খেয়াল রাখতে হবে, পুরো এসাইনমেন্টে আপনি যথাযত জায়গায় Context API এবং useReducer ব্যবহার করেছেন ।

## বিশেষ নোট

আপনারা ইতিমধ্যে আমাদের প্ল্যাটফর্মের দুটি এসাইনমেন্ট সফলভাবে সম্পন্ন করে এই তৃতীয় এসাইনমেন্টে এসে পৌঁছেছেন—এর জন্য আপনাদের আন্তরিক অভিনন্দন। এই এসাইনমেন্ট থেকে শুরু করে সামনে যেকোনো এসাইনমেন্টে আমরা কিছু নির্দিষ্ট বেস্ট প্র্যাকটিস স্বাভাবিকভাবেই আশা করবো। এগুলো আলাদা করে Requirement সেকশনে উল্লেখ না-ও থাকতে পারে, তবে আপনাকে নিজ দায়িত্বে সেগুলো অনুসরণ করতে হবে। এসব প্র্যাকটিস অনুসরণ না করলে সংশ্লিষ্ট অংশে মার্ক কেটে নেয়া হবে। নিচে আপনাদের সুবিধার্থে সেই বেস্ট প্র্যাকটিসগুলো উল্লেখ করা হলো—

-   **GitHub README.md অবশ্যই সম্পূর্ণ ও তথ্যবহুল হতে হবে।**
    README এর মধ্যে প্রজেক্ট টাইটেল, সংক্ষেপে প্রজেক্ট বর্ণনা, ফিচার লিস্ট, টেক স্ট্যাক, লোকালি রান করার নিয়ম, স্ক্রিনশট বা GIF (যদি সম্ভব হয়), এবং ভবিষ্যৎ উন্নয়ন পরিকল্পনা (যদি থাকে) লিখতে হবে।

-   **State Management সঠিকভাবে হ্যান্ডেল করা বাধ্যতামূলক।**
    এর মধ্যে Error Handling, Validation (ফর্ম সাবমিশনসহ অন্যান্য ক্ষেত্র), Loading State, Not Found State—সবকিছুই সঠিকভাবে ইমপ্লিমেন্ট করতে হবে। উদাহরণস্বরূপ, যদি কোনো ফর্ম নিয়ে কাজ করতে বলা হয়, আমরা ধরেই নেবো যে—আপনি প্রয়োজনীয় Validation করেছেন, Error এর ক্ষেত্রে যাথাযত Error Message দেখিয়েছেন, API রেসপন্স দেরিতে হলে Loading দেখিয়েছেন, এবং ডেটা না পাওয়ায় Not Found মেসেজ দেখিয়েছেন ।

-   **API কল ও সার্চের ক্ষেত্রে Debounce/Throttling ব্যবহারের অভ্যাস তৈরি করতে হবে।**
    এই এসাইনমেন্টে Debounce/Throttling ইমপ্লিমেন্ট করার প্রয়োজন নেই, তবে এসাইনমেন্ট ৪ থেকে আমরা আশা করবো আপনারা যথাযথ স্থানে Debounce অথবা Throttling ব্যবহার করবেন।

-   **অপ্রয়োজনীয় Console.log সম্পূর্ণভাবে রিমুভ করতে হবে।**
    Error Handling অথবা নির্দিষ্ট লজিক্যাল জায়গায় প্রয়োজন হলে Console.log থাকতে পারে, তবে ডিবাগিং বা অযথা রাখা Console.log অবশ্যই সরিয়ে দিতে হবে। Debug Related সব Console.log ছাড়া আপনার অ্যাপ্লিকেশন পরিষ্কার থাকতে হবে।

-   **সার্চ ও ফর্ম সংক্রান্ত সাধারণ UX বেস্ট প্র্যাকটিস মানতে হবে।**
    যেমন—Search Field খালি হলে পুনরায় ডিফল্ট ডেটা দেখানো, অথবা ফর্ম সাবমিট হওয়ার পর ফর্ম রিসেট করা ইত্যাদি।

সবশেষে, মনে রাখবেন—বেস্ট প্র্যাকটিসের কোনো নির্দিষ্ট সীমা নেই। উপরের বিষয়গুলো খুবই সাধারণ এবং অপরিহার্য। আমরা ধাপে ধাপে লাইভ সেশনগুলোতে আরও বিভিন্ন বেস্ট প্র্যাকটিস নিয়ে আলোচনা করবো, এবং আপনাদের সেগুলো অনুসরণ করার অভ্যাস তৈরি করতে উৎসাহিত করবো।

## কিভাবে সাবমিট করবেন:

সবচেয়ে সহজে বুঝার জন্য [এই ভিডিওটি](https://learnwithsumit.com/rnext/courses/rnext/how-to-submit-assignments-in-reactive-accelerator-course) দেখে ফেলুন।

এসাইনমেন্টে আপনাকে মাত্র দুইটা জিনিস সাবমিট করতে হবে।

1. **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা।
2. **Live site link:** নেটলিফাইতে বা ভার্সেলে সাইট হোস্ট করে সাইটের লাইভ লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। নেটলিফাইতে বা ভার্সেলে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/rnext/courses/rnext/how-to-deploy-your-project-to-vercel-free) করে দেখে নিতে পারেন।

**সাবমিট একবারই করতে পারবেন তাই ভালো করে দেখে সাবমিট করবেন।**

## GitHub private repository কিভাবে তৈরি করবেন:

Github Private repositoty তৈরি করতে [এইখানে ক্লিক করুন](https://classroom.github.com/a/xwjkjsd2) অথবা ব্রাউজারে এই লিংকে **https://classroom.github.com/a/xwjkjsd2** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১ মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে। না বুঝলে উপরে বলা ভিডিও টিউটোরিয়ালটি দেখে নিন।

## Assignment এর জন্য প্রয়োজনীয় template HTML:

প্রতিটি assignment এর সাথে প্রয়োজনীয় HTML template আমরা দিয়ে দিয়েছি যেন আপনাকে HTML template নিয়ে সময় নষ্ট না করতে হয়। কোর্সের GitHub repository এর সংশ্লিষ্ট ব্রাঞ্চে গেলেই আপনারা 'dist' folder এর ভিতর HTML template পাবেন। না বুঝলে [এইখানে ক্লিক](https://learnwithsumit.com/rnext/courses/rnext/how-to-submit-assignments-in-reactive-accelerator-course) করে টিউটোরিয়াল দেখে নিতে পারেন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক নিচের নিয়মে কাটা যাবে -

1. ডেডলাইনের পরে এক ঘণ্টার মধ্যে জমা দিলে 10% মার্ক কাটা যাবে।
2. ডেডলাইনের পরে এক ঘণ্টার বেশি কিন্তু 24 ঘণ্টার মধ্যে জমা দিলে 30% মার্ক কাটা যাবে।
3. ডেডলাইনের পরে 24 ঘণ্টার বেশি পরে জমা দিলে 50% মার্ক কাটা যাবে।
4. কোর্স ডিউরেশনের পরে আমরা এসাইনমেন্ট গ্রহণ করবো না।

অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড পরিবর্তন:

আপনি ভেবে নিতে পারেন আপনি ওয়েবসাইটে সঠিক সময়ে এসাইনমেন্ট সাবমিট করে নীরবে পরে গিটহাবে কোড পুশ করতে থাকবেন! আপনার গিটহাবের সর্বশেষ কমিট দেখলেই আমরা বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজিটরিতে। এটা করলে আপনার সম্পূর্ণ মার্ক কাটা যেতে পারে।

## এসাইনমেন্ট মার্কস কবে পাবেন:

আমরা সর্বোচ্চ ১৫ কার্যদিবসের ভিতরে এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
